<html>
  <head>
    <meta charset="UTF-8" />
    <title>周邦彦简介</title>
    <link rel="stylesheet" href="style3.css" />
  </head>
  <body>
    <div class="navbar">唐诗宋词网站</div>
    <div class="hero">
      <h1>周邦彦词篇</h1>
    </div>
    <div class="main-container">
      <h2>
        <a href="index.html">首页</a> | <a href="tangshi.html">唐诗</a> |
        <a href="songci.html">宋词</a>
      </h2>
      <h2 style="text-align: left">您的位置：首页&gt;宋词&gt;周邦彦</h2>
      <hr />
      <h2>
        <a href="songci.html">宋词简介</a> | <a href="zby.html">周邦彦</a> |
        <a href="qinguan.html">秦观</a> | <a href="hezhu.html">贺铸</a> |
        <a href="ouyangxiu.html">欧阳修</a>
      </h2>
      <hr />
      <img src="img/zby.jpg" alt="周邦彦" width="500" />
      <h2>
        ------
        <a href="#zby1">《兰陵王·柳》</a> |
        <a href="#zby2">《夜飞鹊·别情》</a> |
        <a href="#zby3">《拜星月慢·夜色催更》</a>
        ------
      </h2>
      <div class="card" id="zby1">
        <h2>《兰陵王·柳》</h2>
        <p>柳阴直，烟里丝丝弄碧。隋堤上、曾见几番，拂水飘绵送行色。</p>
        <p>登临望故国，谁识京华倦客？长亭路，年去岁来，应折柔条过千尺。</p>
        <p>闲寻旧踪迹，又酒趁哀弦，灯照离席。梨花榆火催寒食。</p>
        <p>愁一箭风快，半篙波暖，回头迢递便数驿，望人在天北。</p>
        <p>凄恻，恨堆积！渐别浦萦回，津堠岑寂，斜阳冉冉春无极。</p>
        <p>念月榭携手，露桥闻笛。沉思前事，似梦里，泪暗滴。</p>
      </div>
      <div class="card" id="zby2">
        <h2>《夜飞鹊·别情》</h2>
        <p>
          河桥送人处，凉夜何其。斜月远堕余辉，铜盘烛泪已流尽，霏霏凉露沾衣。
        </p>
        <p>相将散离会，探风前津鼓，树杪参旗。花骢会意，纵扬鞭，亦自行迟。</p>
        <p>
          迢递路回清野，人语渐无闻，空带愁归。何意重经前地，遗钿不见，斜径都迷。
        </p>
        <p>兔葵燕麦，向斜阳，影与人齐。但徘徊班草，欷歔酹酒，极望天西。</p>
      </div>
      <div class="card" id="zby3">
        <h2>《拜星月慢·夜色催更》</h2>
        <p>夜色催更，清尘收露，小曲幽坊月暗。竹槛灯窗，识秋娘庭院。</p>
        <p>笑相遇，似觉琼枝玉树相倚，暖日明霞光烂。水眄兰情，总平生稀见。</p>
        <p>
          画图中、旧识春风面。谁知道、自到瑶台畔。眷恋雨润云温，苦惊风吹散。
        </p>
        <p>
          念荒寒、寄宿无人馆。重门闭、败壁秋虫叹。怎奈向、一缕相思，隔溪山不断。
        </p>
      </div>
      <hr />
      <h2>
        <a href="index.html">首页</a> | <a href="tangshi.html">唐诗</a> |
        <a href="songci.html">宋词</a>
      </h2>

      <footer>
        &copy;版权所有
        <a href="mailto:rachellwanggg@gmail.com">andrianateam.com</a>
      </footer>
    </div>
  </body>
</html>
